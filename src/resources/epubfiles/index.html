<?xml version='1.0' encoding='utf-8'?>
<html xmlns="http://www.w3.org/1999/xhtml" lang="ro-RO" xml:lang="ro-RO">
<head>
    <title>Povestea talismanului din Badia</title>
    <meta name="generator" content="FableGenerator"/>
    <meta name="author" content="FableMe.com"/>
    <meta name="keywords" content=""/>
    <meta name="date" content="2013-11-26T16:22:35+00:00"/>
    <meta name="subject" content="A fable"/>
    <meta http-equiv="Content-Type" content="text/html; charset=utf-8"/>
    <link href="stylesheet.css" rel="stylesheet" type="text/css"/>
    <link href="page_styles.css" rel="stylesheet" type="text/css"/>
</head>
<body class="fableme"><p class="fableme1">&#160;</p><p class="fableme4 fablemecenter">FableMe.com</p>
        <div class="booktitle">Povestea talismanului din Badia</div><p class="fableme1">&#160;</p>
        <p class="fableme1">&#160;</p><p class="fableme1">&#160;</p>
        <p class="fableme4 fablemecenter">Fiului nostru Ion,<br/> cu dragoste<br/>Mama si Tata<br/></p><div style='page-break-before:always;'></div><div class="chaptertitle"><p class="fableme1">&#160;</p><i class="fableme4">﻿Capitolul 1. Familia regală</i></div><p class="fableme1">&#160;</p><p class="fableme1">  </p><p class="fableme1">Întâmplările din această poveste se petrec în anul 1200 într-un tinut verde străbătut de un râu ale cărui ape pline de pește curgeau năvalnic la vale. Râul se chema Badia iar ținutul înconjurător “Valea Badiei” dar toți locuitorii îi spuneau simplu Badia. În mijlocul văii se înălța semeț un castel imens cu turnuri înalte.   </p><div class="fableimage">
            <img alt="Image" src="0001.jpg"/>
            </div><p class="fableme1">Aici locuia o tânară prințesă,  Armerina, împreună cu familia ei Regele Carol supranumit “Magnificul” și Regina consoartă Maria supranumită “Iluminata”. Era o zi însorită de mai.</p><p class="fableme1">În acea zi, locuitorii văii care trăiau din pescuit și din fructele solului fertilizat de râu, văzură în piața centrală, expus astfel încât să se vadă bine și scris cu litere mari, un papirus cu următorul mesaj:</p><p class="fableme1"></p><p class="fableme1"><span class="fableme1 fablemecenter"><i>Către toți locuitorii din Badia<br/><br/>Maiestatea sa Regele Carol I Magnificul<br/>Transmite un salut <br/>și lansează un apel:<br/><br/>ca până în următoarele <br/>două apusuri de soare<br/><br/>să se înfățișeze la Castel<br/>magi, înțelepți și cititori în stele<br/>pentru a tălmăci <br/>funestul vis,<br/><br/>care de șapte nopți<br/>deranjează somnul Prințesei,<br/>iubitei noastre fiice Armerina.<br/><br/>Așa să se dea de veste <br/>în tot ținutul </i><br/></span></p><p class="fableme1"></p><p class="fableme1">Vă puteți desigur imagina emoția pe care o astfel de veste o stârni printre supușii Măriei Sale Regele Carol. Nimeni nu mai vorbea despre altceva. De aproape un an prințesa nu mai apărea în public și toți se temeau că ar putea fi bolnavă.</p><p class="fableme1">“Vedeți voi!”, spuneau răutăcioșii, “este pe moarte ...”</p><p class="fableme1">  </p><div style='page-break-before:always;'></div><div class="chaptertitle"><p class="fableme1">&#160;</p><i class="fableme4">Capitolul 2.  Visul</i></div><p class="fableme1">&#160;</p><p class="fableme1">  </p><p class="fableme1">În mijlocul acestor polemici întălnirea magilor și a cititorilor în stele se desfășură în mare secret. Unul câte unul fură invitați în camera tinerei prințese care la acea vreme număra paisprezece primăveri.</p><p class="fableme1">După ce fiecare dintre ei auzi cu propriile urechi visul povestit de suferindă, se retraseră deoparte ca să-l analizeze. Visul era așa de lung și de încâlcit încât puțina cerneală pe care o am la dispoziție nu mi-ar ajunge ca să vi-l descriu complet: nu-i nimic însă, așa am un pretext bun pentru o altă poveste pe care o să v-o povestesc altă dată.</p><div class="fableimage">
            <img alt="Image" src="0002.jpg"/>
            </div><p class="fableme1">Se sfătuiră între ei și la sfârșit, cel mai mare peste toți, Trauk-Al-Ameen care venea din țara turcilor vorbi Maiestății Sale: </p><p class="fableme1">“Măria Ta, avem vești rele. Eu și cu stimații mei colegi aici de față am analizat îndelung  visul prin prisma cunoștințelor noastre esoterice. Verdictul este unanim întrucât visul prințesei este clar. Acesta este un vis profetic, pe care soarta vi l-a trimis pentru a vă avertiza. Evenimentul profeției este acesta: în ținut o să soseasca un tânăr de care prințesa se va îndrăgosti nebunește. Tânărul se va întoarce în țara lui iar prințesa va rămâne singură și tristă. Va fugi în lume în căutarea lui iar Măriile voastre n-o s-o mai vedeți nicioadată.”</p><p class="fableme1">Așa grăi șeful vrăjitorilor iar Regele și Regina se întristară nespus de mult.</p><p class="fableme1">“Nu se poate lupta împotriva destinului”, zise Regina, dar Regele era de altă parere. “Vom face astfel încât prințesa să nu mai vadă pe nimeni. Este tânară și are toată viața înainte. Nu putem permite nimănui să o facă nefericită.”</p><p class="fableme1">  </p><p class="fableme1"></p><div style='page-break-before:always;'></div><div class="chaptertitle"><p class="fableme1">&#160;</p><i class="fableme4">Capitolul 3. Vrăjitorii</i></div><p class="fableme1">&#160;</p><p class="fableme1"></p><p class="fableme1">Vestea se răspândi repede în ținut și toți rămaseră dezamăgiți de profeția din vis. Trebuie să știți că în anul o mie două sute nimeni nu avea curajul să conteste judecata vrăjitorilor întrucât aceștia erau foarte puternici și făceau legea.</p><p class="fableme1">Taruk-Al-Ameen, cel mai puternic dintre vrăjitori, jinduia de mult să cucerească afecțiunea prințesei: știa că dacă ar fi reușit să o ia în căsătorie, ar fi pus mâna pe una dintre cele mai bogate comori ale lumii, comoara regatului Badia, o comoară despre care se vorbea din moși strămoși dar despre care nu se știa nimic cu certitudine.</p><div class="fableimage">
            <img alt="Image" src="0003.jpg"/>
            </div><p class="fableme1">“Dacă mă însor cu sclifosita asta mică”, își zicea teribilul Taruk, “am să devin cel mai puternic bărbat din lume”. </p><p class="fableme1">Norocul păru să fie de partea lui Taruk pentru că Regele o închise pe prințesa Armerina în castel și îi interzise să vadă persoane din afara familiei. Și astfel tristețea prezisă de vis intră de-adevăratelea în inima prințesei însă pentru un motiv diferit față de motivul din profeție: Armerina era mereu singură, închisă ore în șir în camera sa, fără să vadă pe nimeni, răsfoind cărți pe care le împrumuta pe ascuns din biblioteca castelului și suspirând pentru poveștile de dragoste despre care citea în cărți.</p><p class="fableme1">  </p><p class="fableme1">  </p><p class="fableme1"></p><div style='page-break-before:always;'></div><div class="chaptertitle"><p class="fableme1">&#160;</p><i class="fableme4">Capitolul 4. Fiul alchimistului</i></div><p class="fableme1">&#160;</p><p class="fableme1"></p><p class="fableme1">Într-o țară îndepărtată în apropierea munților Alpi, trăia un alchimist care făcea negoț cu ierburi medicinale. Acest negustor de ierburi călătorea prin orașe vânzând ierburile scump, dar nu era nici pe departe un negustor disonest. Călătorise mult ca să culeagă ierburile și studiase mult ca să învețe despre calitățile lor vindecătoare. Negoțul lui avusese succes și era solicitat de personele suferinde și bolnave, așa că încet încet făcuse o avere frumușică. Negustorul avea un fiu pe nume Ion. </p><p class="fableme1">În ciuda bunului renume al tatălui, Ion era leneș și distrat. Nu era interest în studiul terburilor, negoțul îl plictisea, dar avea o mare pasiune pentru cărți pe care le cumpăra de la o mânăstire din zonă.</p><p class="fableme1">Într-o zi, în unul din pelerinajele sale la mânăstire, Ion găsi pe stradă un obiect ciudat. De culoare închisă, semăna cu o piatra dar era mai moale și aproape transparent. Ar fi putut fi o bucată de chihlimbar dar suprafața obiectului era neregulată și zimțată.  Obiectul fusese păstrat într-o cârpă pe care erau tricotate niște litere stranii. După ce le studie preț de vreo oră ajunse la concluzia ca acele litere formau următorul cuvânt: ÎMFSZCMGLT. Din lecturile sale Ion aflase de obiecte magice ce proveneau din India și recunoscând în piatra pe care tocmai o găsise unul din aceste obiecte vrăjite indiene îl puse cu mare grija în boccea. </p><div class="fableimage">
            <img alt="Image" src="0004.jpg"/>
            </div><p class="fableme1">Întors acasă realiză că era încă devreme și că tatăl său nu se va întoarce înainte de cină. Așa că se îmbrăcă într-o pijama de in colorată și confortabilă adusă de negustor tocmai din Turcia și începu să se joace cu straniul obiect care părea chihlimbar. Își petrecu restul zilei visând cu ochii deschiși la locul din care un astfel de obiect ar fi putut proveni și la minunatele puteri pe care obiectul ar fi putut sa le aibe.</p><p class="fableme1">Ion stătea pierdut în gânduri într-un coș mare de nuiele pe care tatăl său îl utiliza ca să culeagă ierburi. Din greșeală se întâmplă să frece misteriosul obiect și un fapt uimitor avut loc: coșul începu să zboare.</p><p class="fableme1">Tânărul mai întâi se sperie, după care încercă din nou: de câte ori freca acea bucatâ de chihlimbar coșul zbura, când freca din nou chihlimbarul coșul ateriza pe pământ. Rămăsese așa de uimit de puterea acelui straniu obiect că uită să scrie o scrisoare de adio tatălui său, pentru că fără să-și fi dat seama zbura deja departe de casa părintească.</p><p class="fableme1"></p><div style='page-break-before:always;'></div><div class="chaptertitle"><p class="fableme1">&#160;</p><i class="fableme4">Capitolul 5. Întâlnirea cu prințesa</i></div><p class="fableme1">&#160;</p><p class="fableme1">  </p><p class="fableme1">Ion zbura din ce în ce mai departe și din ce în ce mai sus ținând magical talisman în mână. Ajunse până la nori și apoi mai sus de nori, acolo unde cerul este de culoarea cobaltului și suprafața lui pare făcută din lână albă și moale.</p><p class="fableme1">Câteodată cobora sub nori și se întâmpla să dea peste ploi puternice și furtuni violente. Dar era de ajuns să urce desupra norilor ca să regăseasca soarele călduros și luminos.</p><p class="fableme1">Într-un sfârșit, răpus de foame Ion decise să aterizeze și se întâmplă să o facă exact în Badia. Apariția lui fu un eveniment extraordinar și de nedescris: din cauza ținutei sale extravagante, toți alergau înfricoșați și intrigați dintr-o parte în alta spunând: “Dumnezeul Turcilor a căzut din cer!”</p><p class="fableme1">Pe tânăr toată această agitație îl amuza nespus de mult și decise să intre în jocul lor dar având grijă să-și ascundă bine talismanul. Intră într-o tavernă și ceru ceva de mâncare: într-adevăr fu tratat ca un zeu și nu-i fu negat nimic. </p><div class="fableimage">
            <img alt="Image" src="0005.jpg"/>
            </div><p class="fableme1">În timp ce servea niște feluri locale delicioase, hangiul îi spuse la ureche: “Știti dumneavoastră, aici în Badia un eveniment tragic ne umbrește zilele. Familia Regală este tristă și în doliu. Prințesei i s-a prezis multă nefericire din cauza unui tânăr de care se va îndrăgosti, așa că a fost închisă în turn și nu poate să vadă pe nimeni.”</p><p class="fableme1">Curios din fire Ion promise că va încerca să dreagă situația și ceru să i se arate drumul spre castel.</p><p class="fableme1">“Drumul este simplu și ușor de urmat”, răspunse hangiul, “turnurile Castelului sunt cele mai înalte din regat și nu ai cum să greșești.”</p><p class="fableme1">Așa că Ion își reluă călătoria cu coșul zburător și ajuns la Castel intră pe fereastra din turnul cel mai înalt. Era camera prințesei Armerina care dormea în patul ei.</p><div class="fableimage">
            <img alt="Image" src="0006.jpg"/>
            </div><p class="fableme1">Prințesa era așa de dulce și de frumoasă încât el nu se putu abține și o sărută. Prințesa se trezi speriată.</p><p class="fableme1">“Cine ești? “ îl întrebă ea.</p><p class="fableme1">“Lumea spune că sunt Dumnezeul Turcilor” explică Ion</p><p class="fableme1">“Și de ce lumea vă considera Zeul Turcilor? “</p><p class="fableme1">Drept răspuns frecă talismanul iar coșul de nuiele se înălță în aer.</p><p class="fableme1">“Îmi pare rău domnule Zeu al Turcilor” zise Armerina “dar m-ați speriat foarte tare”.</p><p class="fableme1">“Oh, nu aveți de ce să vă speriați Înălțimea Voastră” răspunse Ion și începu să-i povestească povești minunate. Îi povesti povești în care chipul ei era o vale plină de zăpadă albă și în care ochii ei erau adânci lacuri negre. Îi spuse că peștii care locuiau în acele lacuri se chemau Gânduri iar valul care îi mișca buzele se chema Poezie.</p><p class="fableme1">Nu mai e nevoie să spunem că  Armerina se îndrăgosti până peste cap de tânărul Ion și că acesta din urma își pierdu și el capul pentru prințesă. Pe scurt, deciseră să se căsătorească.</p><p class="fableme1">  </p><p class="fableme1"></p><div style='page-break-before:always;'></div><div class="chaptertitle"><p class="fableme1">&#160;</p><i class="fableme4">Capitolul 6. Bârfe</i></div><p class="fableme1">&#160;</p><p class="fableme1"></p><p class="fableme1">“Trebuie să veniți în vizită și săptămâna viitoare Domnule Zeu ca sa vi-i prezint pe părinții mei. Or să fie așa de fericiți când or să audă că mă mărit cu Dumnezeul Turcilor!”. Prințesa îl sărută iar tânărul dispăru în același mod în care apăruse: zburând afară pe fereastră în vechiul coș de plante medicinale.</p><p class="fableme1">Înainte să se ducă la culcare Ion decise să se plimbe un pic prin cătun ca să audă ultimele bârfe. Așa că se ascunse după un tufiș și își schimbă hainele extravagante, pijamaua colorata de in, cu haine normale astfel încât să nu mai sperie lumea pe strada. Cu noile haine se plimba neobservat peste tot și asculta ceea ce lumea avea de spus.</p><p class="fableme1">Erau toți extaziați și Dumnezeul Turcilor era pe buzele tuturor.</p><p class="fableme1">“Eu l-am văzut”, zicea un tip cu mustață cu iatagan la brâu, “e înalt trei metri și are ochii în flăcări.”</p><p class="fableme1">“Zboară pe un covor magic”, îi făcu ecou un altul, “iar hainele sale sunt bătute în rubine și diamante.”.</p><p class="fableme1">“Are o barbă”, zicea o doamnă, “albastră ca apa mării iar pielea lui e verde-măslină”.</p><div class="fableimage">
            <img alt="Image" src="0007.jpg"/>
            </div><p class="fableme1">Oh, se spuneau așa de multe lucruri că s-ar putea scrie o altă carte pe acestă temă, dar după cum deja v-am spus, nu am multă cerneală la dispoziție.</p><p class="fableme1">Și sosi și ziua în care Ion trebui să se întoarcă la Castel. La bordul coșului zburător, intră în sala tronului pe ferestrele pline de vitralii ale Castulului cauzând mare mirare printre locuitorii Curții Regale. Hainele sale extravagante - pijamalele turcești – fură de mare efect. Ateriză lângă prințesă care se uita la el cu ochi plini de dragoste. I se oferi ceai și începură să vorbească despre una alta.</p><p class="fableme1">Curând atmosfera deveni confidențială și până și Regina se porni să vorbeasca cu el într-o manieră foarte relaxată pentru o Regină.</p><p class="fableme1">“Și acum, Ion, de ce nu ne istorisești o poveste frumoasă?” ceru Armerina .  “Te pricepi foarte bine să spui povești! “</p><p class="fableme1">Și așa Ion începu povestea.</p><p class="fableme1"></p><p class="fableme1"></p><div style='page-break-before:always;'></div><div class="chaptertitle"><p class="fableme1">&#160;</p><i class="fableme4">Capitolul 7. Povestea</i></div><p class="fableme1">&#160;</p><p class="fableme1"></p><p class="fableme1">A fost o dată ca niciodată un calcan pe nume Billa. De fire Billa era un calcan foarte curios căruia îi plăcea să hoinărească liber prin mare. Într-o zi se întâmplă să întâlnească o ciupercă de mare, trufa Ruffle. Ruffle era o trufă bătrână și urâtă, introvertită și morocănoasă care trăise toată viața atașată de o stâncă.</p><p class="fableme1">“Ehee, frumoasă-i tinerețea”, zise doamna Ruffle sarcastic.</p><p class="fableme1">“Oh, nu v-am văzut doamnă Ruffle. Bună dimineața!”, spuse Billa politicoasă.</p><p class="fableme1">“Voi cei tineri sunteți toți la fel, mereu grăbiți! Și nu încercați să înțelegeți viața, nu vă puneți nici un fel de întrebări”, observă trufa mormăind.</p><p class="fableme1">“Mă surprinde ceea ce spuneți doamnă Ruffle, chiar credeți ca ar trebui să mă opresc din trăit și să încep să mă gândesc la viață?”</p><p class="fableme1">“Sigur că nu draga mea! De ce ai face-o? La urma urmei ai o viață foarte confortabilă. Te-ai întrebat vreodată de ce înoți? De ce îți place să te hârjonești în nisip?”</p><p class="fableme1">“Nu! Nu m-am întrebat niciodată! Înot și mă hârjonesc în nisip pentru că așa îmi vine, pentru că apa este proaspătă iar nisipul fin: pe scurt, trăiesc! Simt o forță în mine, o fericire nespusă, o plăcere ... “</p><p class="fableme1">“Ok, ok, nu mai trebuie să adaugi nimic” o întrerupse trufa.</p><p class="fableme1">“Dar sunt mai puțin norocoasă decât dumneavostra doamna Ruffle. Sunteți așa de inteligentă, aveți un creier așa de mare și idei așa de interesante. O să vedeți că mai devreme sau mai târziu o să uimiți întreaga lume”.</p><p class="fableme1">“ Cui îi pasă de lume draga mea? Eu mă închid în cochilia mea și nu-mi mai pasă de nimic. Ce se întâmplă în afară nu mă privește, exist numai eu și cochilia mea și asta este tot ceea ce am nevoie” și așa grăind și fără să-și ia la revedere, se închise în cochilie.</p><div class="fableimage">
            <img alt="Image" src="0009.jpg"/>
            </div><p class="fableme1">Billa rămase fără cuvinte și se îngropă în nisipul fin cu o izbitură de aripioară. Când își reveni din uimire se gândi: “Viața este foarte tristă pentru doamna Ruffle!”</p><p class="fableme1"></p><p class="fableme1"><span class="fableme1 fablemecenter"><i>Și astfel se încheie povestea din mare<br/>Cu calcanul Billa jucându-se-n nisip<br/>Și dacă trebuie să ne gândim la o morală<br/>Ruffle si Billa nu pot fi amici,<br/><br/>Și dacă nu vă place cum povestea se sfârșește<br/>Eu am obosit și mă duc la culcare!<br/>Inventați voi un sfârșit!<br/></i></span></p><p class="fableme1"><br/></p><p class="fableme1">“Oh, ce poveste frumoasă” spuse Regina emoționată și cu lacrimi în ochi.</p><p class="fableme1">“Este o poveste cu tâlc”, zise Armerina.</p><p class="fableme1">“Este o poveste cu o bună doză de ironie”, adaugă Regele.</p><p class="fableme1">După care deciseră data nunții iar Regele și Regina îi lăsară singuri pe cei doi îndrăgostiți, cu o ultimă racomandare: “Ion, în ziua nunții să-ți faci o intrare spectaculoasă în coșul tău zburător astfel încât oponenții nostri politici să rămână fără grai!”</p><p class="fableme1">Rămași singuri Ion o luă pe Armerina deoparte și îi mărturisi cât de mult o iubește. Prințesa se simți foarte fericită când auzi așa frumoase vorbe și îi răspunse: “Nu te voi părăsi niciodată!”.</p><p class="fableme1">Sosi momentul în care trebuiră să-și ia rămas bun iar Armerina decise să ia cu ea un obiect care să-i amintească de iubitul ei și care să-i facă așteptarea mai ușoară până în ziua nunții. Căută în buzunarele lui Ion, găsi talismanul și și-l însuși în secret. Ion nu observă nimic dar avu un presentiment și zise: “Sper că nimic n-o să stea în calea fericirii noastre”.</p><div class="fableimage">
            <img alt="Image" src="0008.jpg"/>
            </div><p class="fableme1">După care ieși din Castel și se întoarse la hanul la care închiriase o cameră. Scoase coșul de nuiele din dulap unde-l ascunsese bine și-și făcu câteva planuri: “Acum trebuie să zbor acasă la tatal meu ca să-l invit la nuntă”.</p><p class="fableme1">Dar degeaba se căută prin buzunare că nu găsi talismanul. Și fără talisman coșul nu zbura! Cum o să se căsătorească cu Armerina acum? se întrebă cuprins de panică. Să nu mai vorbim despre cât de dezamăgit va fi Regele dacă nu-și va face o intrare spectaculoasă la palat. Ce rușine!</p><p class="fableme1"></p><p class="fableme1"></p><div style='page-break-before:always;'></div><div class="chaptertitle"><p class="fableme1">&#160;</p><i class="fableme4">Capitolul 8. Ziua nunții</i></div><p class="fableme1">&#160;</p><p class="fableme1"></p><p class="fableme1">Sosi și ziua nunții dar mirele nu-și făcu apariția. Toți locuitorii văii se îmbrăcaseră în haine de sărbătoare așteptând cu nerăbdare excepționalul eveniment. Regele invitase demnitari de la Curțile celor mai importante Case Regale din lume, Regina invitase doamne nobile din întreaga Europa.</p><p class="fableme1">Fu un eșec răsunător. La miezul nopții oaspeții începură să plece iar Armerina fu închisă în camera ei, în parte pentru că se făcuse târziu și în parte pentru că Regele era furios.</p><p class="fableme1">Din nefericire nimeni nu cunoaște cu siguranță ce s-a întâmplat după. Se știe numai că a doua zi prințesa Armerina nu se mai afla în camera ei.</p><p class="fableme1">Pe patul ei găsiră un obiect straniu, asemănător chihlimbarului, alături de o bucată de pânză pe care stătea scris: “Acesta este talismanul ÎMFSZCMGLT, răspunzător de toată fericirea și nefericirea mea”. </p><p class="fableme1">Au căutat îndelung în toate colțurile lumii dar n-au aflat nimic de soarta prințesei. Și n-au aflat nimic nici despre așa zisul Dumnezeu al Turcilor, tânărul Ion.</p><p class="fableme1">Șeful vrăjitorilor, Taruk-Al-Ameen, după o perioadă de euforie justificată, a fost prins furând din serviciul de tacâmuri in argint ale castelului și prin urmare justițiat în piața mare câteva zile mai târziu.</p><p class="fableme1">Locuitorii din Badia încet încet au uitat, dar și în ziua de astăzi se mai aud povești despre un tânăr care într-o noapte ar fi furat-o pe prințesă și împreună ar fi fugit pe o insulă în mijlocul mării unde au trăit fericiți până la sfârșitul zilelor lor.</p><p class="fableme1">Cât despre talisman, el a fost inclus în faimoasa comoară a Coroanei Badia. Mai târziu a fost furat de nimeni altul decât Napoleon în persoană.</p><p class="fableme1">Napoleon nu a furat întreaga comoară ci numai acele piese care i s-au părut mai interesante. Talismanul, nefiind o piatră prețioasă, a fost pus într-un colț al casei lui Napoleon și uitat acolo pentru mult timp.</p><p class="fableme1">Un strămoș de-al meu îl găsi și-l puse bine într-o bucată de mătase pe care cusu următoarele cuvinte:  “ÎMFSZCMGLT, talismanul din Badia”.</p><p class="fableme1">Dar a sosit seara, cerneala s-a terminat și la fel și această poveste. Talismanul este aici în fața ochilor mei, chiar în acest moment în timp ce scriu.</p><p class="fableme1">Oricât m-am gândit n-am reușit să descoper ce înseamnă ÎMFSZCMGLT. Numele talismanului într-o limba antică? Posibil, chiar dacă eu sunt înclinat să cred că este un acrostih.</p><div class="fableimage">
            <img alt="Image" src="0010.jpg"/>
            </div><p class="fableme1">Și oricum, oricât de mult l-am frecat, nici un coș de nuiele nu s-a ridicat în zbor.</p><p class="fableme1"></p><p class="fableme1"><span class="fableme1 fablemeright"><i>Sfârșit</i></span></p><div style='page-break-before:always;'></div></body></html>