Capitolo 1. La famiglia

C’era una volta un uomo molto ricco la cui moglie si ammalò. Quando ella sentì avvicinarsi la fine, chiamò al capezzale la sua unica figlioletta, {name}, e le disse: 

"{name}, sii sempre docile e buona, così il buon Dio ti aiuterà e io ti guarderò dal cielo e ti sarò vicina." Poi chiuse gli occhi e morì. 

La fanciulla andava ogni giorno alla tomba della madre e piangeva lacrime amare. All’arrivo dell’inverno la neve ricoprì la tomba di un drappo bianco e quando il sole l'ebbe tolto, l'uomo prese moglie di nuovo.

La donna aveva due figlie che portò con sé in casa, e costoro erano belle e bianche di viso, ma brutte e nere di cuore. Per la figliastra incominciarono giorni tristi. 

"Che vuole quella buona a nulla in salotto?" dicevano. "Chi mangia il pane deve guadagnarselo: fuori, sguattera!" Le presero i suoi bei vestiti, le diedero da indossare una vecchia palandrana grigia e la condussero in cucina deridendola. 

Lì doveva sgobbare per bene: si alzava prima che facesse giorno, portava l'acqua, accendeva il fuoco, cucinava e lavava. Per giunta le sorelle gliene facevano di tutti i colori, la schernivano e le versavano ceci e lenticchie nella cenere, sicché doveva raccoglierli a uno a uno. La sera, quando era stanca, non andava a letto, ma doveva coricarsi nella cenere accanto al focolare. E siccome era sempre sporca e impolverata, la chiamavano Cenerentola.

Capitolo 2. Invito al ballo

Ora avvenne che il Re diede una festa che doveva durare tre giorni perché suo figlio potesse scegliersi una sposa. Anche le due sorellastre erano invitate perciò il padre si recò alla fiera e comprò dei bei vestiti, perle e gemme.  Poi chiamarono Cenerentola e iniziarono a darle degli ordini:

"Pettinaci," diceva la prima.

"Spazzolaci le scarpe" diceva l’altra.

"Stringici le fibbie: andiamo a ballare alla festa del Re!", dicevano insieme.

Cenerentola ubbidì ma piangeva, perché anche lei sarebbe andata volentieri al ballo, e pregò la matrigna di accordarle il permesso. "Tu, Cenerentola," disse questa, "non hai niente da metterti addosso, non hai neanche delle scarpe e vorresti andare a ballare! Ci vergogneremo di te!" 

Rimasta sola, {name} andò alla tomba della madre sotto il nocciolo e pianse.

E mentre piangeva una luce straordinaria si diffuse intorno e vi comparve una bellissima fata. Le asciugò le lacrime e le disse:

"Non piangere {name}, io sono la  tua madrina e non c’è desiderio che la mia bacchetta magica non possa esaudire. Se desideri andare al ballo, vai nell’orto, raccogli la zucca più grande che trovi e portala davanti all’ingresso della casa. Portami anche due lucertole, sei topi e un gatto."

{name} trovò strana la richiesta della fata ma fece come richiesto. Nell’orto raccolse una grande zucca e prese due lucertole, in cantina prese sei topi, poi prese il gatto che oziava sulla stufa e portò tutto quanto davanti alla fata. Costei li toccò con la sua bacchetta magica e meraviglia! La zucca divenne una bellissima carrozza, i topi sei cavalli bianchi, le lucertole due servitori e il gatto un cocchiere. Poi la fata toccò con la sua bacchetta Cenerentola e i suoi vecchi e brutti vestiti divennero un bellissimo abito d'oro e d'argento e scarpette trapunte di seta e d'argento. 

La fata le disse: "Vai al ballo e divertiti. Abbi cura però di essere di ritorno a casa prima che l’orologio suoni la mezzanotte perché l’incantesimo sparirà."

Cosi {name} andò al ballo. Ma le sorelle e la matrigna non la riconobbero e pensarono che fosse una principessa sconosciuta, tanto era bella nell'abito così ricco. A Cenerentola non pensarono affatto e credevano che stesse a casa nel sudiciume. 

Il principe le venne incontro, la prese per mano e danzò con lei. E non volle ballare con nessun'altra; non le lasciò mai la mano, e se un altro la invitava diceva: "E' la mia ballerina."

Cenerentola danzò fino a poco prima della mezzanotte poi volle andare a casa. Il principe disse: "Vengo ad accompagnarti," perché voleva vedere da dove veniva la bella fanciulla, ma ella gli scappò e corse a casa.

Il giorno dopo quando la festa ricominciò e i genitori e le sorellastre erano di nuovo usciti, Cenerentola andò sotto al nocciolo e pianse. 

La fata comparse e le diede un abito ancora più bello del primo. E quando {name} si presentò al ballo così abbigliata, tutti si meravigliarono della sua bellezza. Il principe l'aveva aspettata, la prese per mano e ballò soltanto con lei. Quando la invitavano gli altri, diceva: "Questa è la mia ballerina." 

Poco prima della mezzanotte {name} se ne andò e il principe la seguì per sapere dove abitasse; ma ella fuggì a casa. Quando suo padre, la matrigna e le sorellastre tornarono ed entrarono in cucina, Cenerentola giaceva come al solito nella cenere. 

Il terzo giorno, quando i genitori e le sorelle se ne furono andati, Cenerentola tornò alla tomba di sua madre.

Questa volta la fata le diede un vestito così lussuoso come non ne aveva ancora veduti, e le scarpette erano tutte d'oro. Quando {name} comparve al ballo, la gente non ebbe più parole per la meraviglia. Il principe danzò solo con lei; e se qualcuno la invitava, egli diceva: "E' la mia ballerina."

Poco prima della mezzanotte Cenerentola volle andarsene e il principe voleva accompagnarla ma ella gli sfuggì. Tuttavia perse la sua scarpetta dorata sinistra, poiché aveva fatto spalmare tutta la scala di pece e la scarpa vi era rimasta appiccicata. Egli la prese e il giorno dopo dette notizia nel reame: 

"Colei che potrà calzare questa scarpina d'oro sarà la mia sposa." 

Capitolo 3. Chi è la sposa?

Le due sorelle si rallegrarono perché avevano un bel piedino. Il principe arrivò con la scarpina anche a casa di Cenerentola. La sorellastra maggiore la provò ma la scarpa era troppo piccola e il dito grosso non le entrava. 

L'altra sorella provò anche lei la scarpa,riuscì a infilare le dita ma il calcagno era troppo grosso.  

Allora il principe chiese: "Non avete un'altra figlia?" 

"No," rispose l'uomo, "c'è soltanto una piccola brutta Cenerentola della moglie che mi è morta: ma non può essere lei la sposa." 

Il principe gli disse di mandarla a prendere, ma la matrigna rispose: "Ah no, è troppo sporca, non può farsi vedere." 

Ma egli lo volle assolutamente e dovettero chiamare Cenerentola. {name} prima si lavò ben bene le mani e il viso, poi andò e si inchinò davanti al principe che le porse la scarpina d'oro. Allora ella si tolse dal piede il pesante zoccolo, l'infilò nella scarpetta e spinse un poco: le stava a pennello. 

E quando si alzò, egli la riconobbe e disse: "Questa è la mia sposa!" 

La matrigna e le due sorellastre si spaventarono e impallidirono dall'ira, ma egli mise Cenerentola sul cavallo e se ne andò con lei. 

Cenerentola, che aveva un buon cuore, perdonò la matrigna e le sorellastre e le invitò a castello a festeggiare le sue nozze con il principe. 

E vissero tutti felici fino alla fine dei loro giorni.
<para alignment="right" fontsize="16"><i>Fine</i></para>
END-OF-FILE

