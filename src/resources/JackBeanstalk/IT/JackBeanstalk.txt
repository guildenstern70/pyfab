Capitolo 1. Una sventura ed un baratto

In una casetta di pietra vivevano, molti e molti anni fa, una povera vedova e il suo unico figlio, che si chiamava {name}. Non possedevano che una mucca. La mucca dava loro ogni giorno una certa quantità di latte, e con la vendita del latte i due campavano, seppure miseramente. Ma la mucca invecchiava, e un giorno non dette più latte e i due non sapevano più cosa fare.

"Cosa sarà di noi? Cosa faremo adesso?" piangeva la vedova. 

"Non ti preoccupare madre, troverò un lavoro da qualche parte", la tranquillizzò {name}. 

"Un lavoro l’hai cercato anche prima e non hai trovato nulla," disse la madre. "Dobbiamo vendere la mucca e con i soldi della vendita aprire una qualche attività. 

"Va bene madre," rispose {name}. "Oggi è giorno di mercato. Ci porterò la mucca per venderla e poi vedremo." 

E cosi fece: prese la mucca e si avviò verso il mercato. Lungo la strada, {name} s'imbatté in un viandante, un tipo curioso, che gli disse: "Buongiorno {name}"

"Buongiorno anche a te," rispose educatamente {name} che si chiese come mai l’uomo sapeva il suo nome. 

"Allora {name}, dove stai andando?" chiese l’uomo. 

"Vado al mercato per vendere la mucca." 

"Oh, sembri proprio il tipo di persona capace di vendere delle mucche al mercato," rispose l’uomo. "Mi sto chiedendo se tu sai come una persona può portare in giro cinque fagioli." 

"Due in ognuna delle mani e uno in bocca," rispose {name}. 

"Proprio così," rispose l’uomo, "ed ecco qua i fagioli di cui stiamo parlando," continuò l’uomo estraendo dalle tasche alcuni fagioli dalla forma molto strana. "Siccome sei intelligente," disse lui, "mi piacerebbe fare uno scambio con te – la tua mucca in cambio dei miei fagioli." 

"Ma dai," disse {name}, "ti piacerebbe!" 

"Ehe … tu non sai che fagioli sono questi!" rispose l’uomo. "Se li pianti di notte entro la mattina seguente cresceranno alti fino al cielo." 

"Davvero?" si meravigliò {name}. "Non me lo dire!" 

"Sì, dico la verità. E se non sarà cosi, ti ridarò la mucca." 

"Va bene," rispose {name}, e attratto dalla supposta magia di quei fagioli, cedette la mucca ed ebbe i fagioli. 

**IMG[0001.jpg,15,17]

Giunto a casa, la madre si rallegrò.

"Sei già di ritorno {name}? Non vedo la mucca, vuol dire che l’hai venduta, spero ad un buon prezzo."

"Non ci crederai madre", rispose {name}.

"Non dirmi, fammi indovinare: cinque monete d’oro? dieci? quindici? o venti?". 

"Te l’ho detto che non avresti indovinato. Cosa ne dici di questi fagioli? Sono magici. Se li piantiamo di notte…"

Ma non riuscì a finire la frase che la madre si mise le mani nei capelli.

"Ma tu sei ammattito, figlio mio! E adesso con cosa vivremo? Con i soldi avremmo comperato una mucca giovane, che ci avrebbe dato del buon latte fresco. Così invece siamo alla fame. Sciagurato ragazzo, non dovevo fidarmi di te!".

Incollerita, la donna afferrò i cinque fagioli e li fece volare fuori dalla finestra. Poi entrambi andarono a dormire, senza nemmeno cenare.

Capitolo 2. Una pianta magica

L'indomani, non appena {name}, alzatosi, andò alla finestra, scorse, nel punto in cui erano stati gettati i fagioli, una pianta gigantesca. Un fagiolo così alto che non se ne vedeva la cima.

"Allora quei fagioli erano magici davvero", pensò, "se in una sola notte hanno fatto crescere questa pianta smisurata. Voglio arrampicarmi per andare a vedere fin dove arriva".

Trovatosi al di sopra delle nuvole, {name} dette uno sguardo attorno, e vide un castello. Con precauzione si staccò dalla pianta, constatò che le nuvole reggevano il suo peso, procedendo su di esse si diresse al castello e vi entrò.

L'androne, gli scaloni, le sale mettevano un po' di paura. Mentre egli s'incuriosiva nell'immaginare chi ne fosse il proprietario, si sentì dire da un vocione: "E tu che sei venuto a fare, qui? Chi sei?".

"Mi sono perso", mentì {name}, "ed è da ieri che non mangio. Sapeste che fame che ho!"

Il vocione apparteneva alla padrona di casa, che era un'orchessa, cioè la moglie d'un orco. Ma, mentre l'orco era un violento, lei era mite, e provò simpatia per il ragazzo che le stava di fronte.

**IMG[0002.jpg,15,17]

Perciò si dette da fare: offrì a {name} del latte caldo e dei buoni dolcetti con lo zucchero sopra. Ma ecco che, all'improvviso, la casa rintronò e si udirono dei passi pesanti come quelli d'un elefante.

"Presto, nasconditi, è l'orco che sta arrivando", disse il donnone.

Mentre {name} trovava un rifugio, l'orco entrò dalla porta, mettendosi di traverso, sennò non ci sarebbe passato. Poi si stese su una poltrona larga quattro metri. Annusò, e sentì profumo di carne umana.

"Ucci, ucci, sento odore d’inglesucci, 

che sian vivi o che sian morti, 

di lor mi papperò gli ossucci."

"Ci dev'essere un bambino, in questa casa", sbottò.

Dal forno dove si era rifugiato, {name} tremava di paura.

"Un bambino?", finse di stupirsi l'orchessa. "Tu straluni ogni giorno di più. Di che bambini e bambini vai cianciando? Stai diventando vecchio, caro mio!" E intanto, per distrarre il consorte, gli mise davanti la cena, che consisteva in tre vitelli e in un barilotto di vino.

Saziatosi, l'orco cominciò a contare monete d'oro, cavandole da due sacchi. Zecchini, marenghi, fiorini. Un vero tesoro. Conta e riconta, alla fine si addormentò.

Allora {name} sgusciò dal forno e riempì un sacchetto di quelle monete. Poi tornò al fagiolo che lo aveva fatto salire fin là, vi si abbrancò e prese a scendere.

"Meno male che l'orchessa era andata a prepararsi il letto", pensava. "Altrimenti come avrei potuto fuggire, per di più con tutto questo denaro?".

Ai piedi della pianta, ecco la madre di {name}, piangente e preoccupata per l'assenza del figlio.

"Dove sei stato, dove? Vuoi proprio farmi morire d'angoscia?"

"Sono stato dove mi ha portato la pianta cresciuta dai fagioli magici. Ci credi, adesso, che erano magici?" E le mise davanti il bel gruzzolo sottratto nella casa dell'orco.

Con quelle monete, madre e figlio vissero finalmente senza problemi, almeno per un bel po'.

Ma anche se erano tante, le monete finirono. Perciò {name} decise di tornare ad arrampicarsi sul fagiolo, raggiungere il castello dell'orco e prenderne altre. Per non farsi scorgere dall'orchessa, di nuovo trovò rifugio nel forno.

Risuonarono fragorosi i passi dell'orco che, appena entrato, fiutò l'aria e fiutò la presenza d'un bambino.

"Ucci, ucci, sento odore d’inglesucci, 

che sian vivi o che sian morti, 

di lor mi papperò gli ossucci."

E di nuovo la moglie a dirgli: "Ma è proprio una fissazione! Tu straluni sempre peggio. Bisognerà chiamare il medico, un giorno o l'altro".

Lo diceva convinta, l'orchessa, perché non aveva visto nessun forestiero da quelle parti. Così convinta, che l'orco si tranquillizzò e, cavatosi dall'enorme tasca del giaccone una gallina, si dette ad accarezzarla. Sotto quelle carezze, la gallina si accovacciò e fece, seduta stante, un uovo d'oro.

"Se ce la faccio, me la porto via", pensava {name} dal suo nascondiglio. Così, non appena l'orco prese a russare, con un balzo afferrò la gallina e, tenendola ben stretta, dalla torre del castello balzò sulle nuvole e raggiunse la cima della pianta. Le foglie della pianta nascosero ben presto {name} dalla vista dell'orco che aveva cominciato a inseguirlo, e il ragazzo atterrò sano e salvo.

"Tutto lì?", si stupì la madre. "Solo una gallina gli hai portato via?".

"Aspetta".

{name} l'accarezzò, come aveva visto fare all'orco, e la gallina depose un uovo d'oro massiccio.

"La nostra fortuna è fatta, ragazzo mio!", esclamò la madre.

**IMG[0003.jpg,15,17]

"Lo so bene", rispose {name}, che era più in gamba di quanto lei supponesse.

Però {name} non era ancora contento e poco dopo decise di cercare di nuovo fortuna nel castello dell’orco. Così, una mattina si svegliò presto, si arrampicò di nuovo sul fagiolo, raggiunse il castello, e qui, senza farsi scorgere da nessuno, si rifugiò dentro una pentola e attese gli eventi.

Ed eccolo, l'orco, giungere con i suoi passi pesanti. Cenò, poi trasse da una cassapanca un'arpa magica e lo strumento iniziò a suonare, da solo, una melodia dolcissima: così dolce che l'orco, dopo aver sorriso e poi riso di gusto, si addormentò.

Lesto, {name} scattò fuori dalla pentola, prese al volo l'arpa e fuggì verso il fagiolo per ridiscendere a terra.

Ma l'arpa non voleva saperne di lasciarsi rapire.

"Padrone, padrone!", gridava rivolta all'orco. "Svegliati. Mi stanno rubando!".

E {name}: "Zitta! Taci una buona volta. Ti porterò dove starai molto meglio di qui". E intanto correva. La pianta si avvicinava, però si avvicinava anche l'orco, che gli era quasi alle calcagna.

Come Dio volle, il ragazzo raggiunse prima la chioma, poi il fusto della pianta e, con il fiato grosso e il cuore che gli batteva forte, cominciò a scendere, a lasciarsi scivolare verso il basso.

Non aveva ancora toccato terra, che l'arpa si mise a suonare una nuova melodia, ancora più dolce. Ed ecco, per incanto, la madre di {name} sorridere, farsi incontro al figlio, abbracciarlo. Sembrava addirittura ringiovanita, ed era di sicuro guarita, grazie a quel suono.

Tuttavia {name} non ebbe tempo di rallegrarsi, perché s'accorse che la pianta oscillava. Oscillava sotto il peso dell'orco che, trovata la strada, scendeva a riprendersi l'arpa, e si può immaginare quanto fosse arrabbiato!

Non c'era un minuto da perdere. {name} corse a prendere una scure e vibrò contro il fagiolo molti colpi ben assestati. Gli stivaloni dell'orco erano già in vista, quando la pianta cedette, trascinando l'orco in un burrone. Inutilmente l'orchessa lo cercò per ogni dove: si era sfracellato. 

E {name}? {name} seguitò a vivere felice e contento: con sua madre, l'arpa e la gallina dalle uova d’oro.

<para alignment="right" fontsize="16"><i>Fine</i></para>
END-OF-FILE
